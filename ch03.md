# Beschrijving van de IBRO
Dit hoofdstuk beschrijft op hoofdlijnen de IBRO voor zover dit uitgangspunten oplevert voor het informatiemodel van de IBRO.

## Relevante werkprocessen
Het analyseren van werkprocessen valt onder een ander werkspoor van Mercator. 

Relevant uitgangspunt hier is wel dat de levering van mutaties aan de landelijke voorzieningen (LV’s) van de BGT, BAG en WOZ ongewijzigd blijft.

## Bestaande softwaresystemen

De basisregistraties BAG, BGT en WOZ zijn op verschillende momenten en gescheiden van elkaar ontstaan.Voor elk van deze basisregistraties hebben gemeenten in de huidige situatie drie verschillende ICT-systemen en dure koppelingen daartussen om de objectgegevens synchroon te houden. Het programma Mercator heeft een greenfield benadering, waaruit volgt dat het informatiemodel voor de IBRO geen rekening hoeft te houden met deze bestaande softwaresystemen. Voor de IBRO wordt een nieuw systeem en werkprocessen gerealiseerd.

## Relevante inhoudelijke standaarden

Hieronder volgt een opsomming van relevante standaarden

Inhoudelijke standaarden:
- IMGeo: het informatiemodel onder de Basisregistratie Grootschalige Topografie. Dit bestaat uit twee delen: de [gegevenscatalogus BGT](https://docs.geostandaarden.nl/imgeo/catalogus/bgt/) (het verplichte deel) en de [gegevenscatalogus IMGeo](https://docs.geostandaarden.nl/imgeo/catalogus/imgeo/) (optionele uitbreiding). Geonovum is beheerder van deze standaard.
- IMBAG: het informatiemodel onder de Basisregistratie Adressen en Gebouwen. Dit is beschreven in de [Catalogus Basisregistratie Adressen en Gebouwen](https://www.geobasisregistraties.nl/documenten/publicatie/2018/03/12/catalogus-2018). Geonovum is beheerder van de catalogus en het informatiemodel.
- IMWOZ: het informatiemodel onder de Basisregistratie Waarde Onroerende Zaken. Dit is beschreven in de [Catalogus Basisregistratie WOZ](https://www.waarderingskamer.nl/uploads/documents/03.-Voor-gemeenten/04.-Gegevensbeheer/Catalogus-Basisregistratie-WOZ-versie-1.8.pdf). De Waarderingskamer beheert deze standaard.
- IMBRT: het informatiemodel onder de Basisregistratie Topografie, beschreven in [Basisregistratie Topografie: Catalogus en Productspecificaties](https://kadaster.github.io/imbrt/).
- IMKAD: het informatiemodel onder de Basisregistratie Kadaster, beschreven in de [Catalogus Basisregistratie Kadaster](https://www.kadaster.nl/-/catalogus-brk).

En verder
- [IMX-GEO semantisch model basis- en kernregistraties](https://www.geonovum.nl/geo-standaarden/imx-geo-semantisch-model-basis-en-kernregistraties), een overkoepelend model voor de geobasisregistraties dat in een eerder stadium is ontwikkeld in het kader van de WaU. De ontwikkeling van het IBRO informatiemodel kan input vormen voor doorontwikkeling van het IMX-Geo en andersom.
- [Gemeentelijk Gegevensmodel (GGM)](https://vng.nl/praktijkvoorbeelden/het-gemeentelijk-gegevensmodel). Het informatiemodel van de IBRO dient deelt uit te
gaan maken van het GGM.
<aside class="issue">is het GGM-model een model wat concreet in Rotterdam gebuikt wordt?</aside>
- Het informatiemodel wordt waar mogelijk afgestemd met internationale standaarden, zoals [CityGML](https://www.ogc.org/standards/citygml) voor 3D geo-objecten.

##  Standaarden voor informatiemodellering

De IBRO moet voldoen aan de geldende landelijke standaarden om te kunnen dienen als bron
voor de IGO en 3D basisvoorziening.

- De IBRO wordt voorzien van een begrippenkader conform de [Standaard voor beschrijven van begrippen (NL-SBB)](https://www.geonovum.nl/geo-standaarden/standaard-voor-beschrijven-van-begrippen-nl-sbb). 
- Het informatiemodel voor de IBRO wordt ontwikkeld conform het [Metamodel Informatiemodellering (MIM)](https://www.geonovum.nl/geo-standaarden/metamodel-informatiemodellering-mim). 
- Het informatiemodel voor de IBRO wordt ontwikkeld conform [NEN 3610:2022 basismodel voor informatiemodellen](https://www.geonovum.nl/geo-standaarden/nen-3610-basismodel-voor-informatiemodellen)

## Relevante architectuur

In het Programmaplan Mercator zijn er een aantal knelpunten in informatievoorziening onderkend.
- De verschillende bestaande ketens zijn niet uniform vormgegeven, waardoor een complexe en
daarmee kosten inefficiënte informatievoorziening ontstaan is;
- Voor beheer en gebruik van de bestaande registraties wordt nog weinig gebruik gemaakt van
nieuwe generatie standaarden, zoals de OGC-API standaarden;
- De architectuur kan efficiënter waarin principes als bevragen en muteren bij de bron centraal staat
en waarmee de bestaande praktijk van het onnodig ‘rondpompen’ van gegevens voorkomen gaat
worden.

De IBRO wordt ontwikkeld met toepassing van nieuwe concepten als Common Ground en passend binnen ontwikkelingen als het Federatief Datastelsel en Data bij de bron. De IBRO wordt daarom opgezet volgens de principes van Common Ground.

De IBRO moet naadloos aansluiten op het gedachtengoed van de generieke infrastructuur van het DataFundament dat door het
landelijke programma Zicht op Nederland wordt opgezet.

De IBRO gaat zoveel mogelijk voldoen aan de [12 eisen aan de basisregistraties](https://www.digitaleoverheid.nl/overzicht-van-alle-onderwerpen/stelsel-van-basisregistraties/12-eisen-stelsel-van-basisregistraties/) om deel uit te kunnen gaan maken van het Federatief Datastelsel, dat vanuit de Interbestuurlijke Datastrategie wordt ontwikkeld.

Relevante documenten: 
- [DiS Geo: Architectuurbeschrijving Voorzieningen Samenhangende Objectenregistratie](https://docs.geostandaarden.nl/disgeo/arch/) wordt als basis gebruikt en krijgt waar uitgangspunten achterhaald zijn een bijwerkingsslag.
- [Modelleerprincipes samenhangende objectenregistratie](https://geonovum.github.io/disgeo-imsor/modelleerprincipes/). De laatste werkversie wordt als leidend genomen.
- [Overzicht generieke onderwerpen voor DisGeo informatiemodellering](https://geonovum.github.io/disgeo-imsor/documentatie). De laatste werkversie wordt als leidend genomen.
- [Uit Betrouwbare Bron](https://website-digilab-overheid-nl-research-uit-betrouw-e1f39021ce924c.gitlab.io/) bevat generieke uitgangspunten voor een federatief datastelsel.  

In de IBRO zal ook de inwinning en beheer van 3D-objectinformatie, zoals in het programma
Totaal Driedimensionaal (T3D) is beproefd, worden meegenomen.
