# Context

Het is geen hoofddoel van dit document om de context van de IBRO te analyseren en beschrijven; dit gebeurt in andere sporen van het programma Mercator. ALs input van het informatiemodel IBRO is het echter wel belangrijk om bewust om te gaan met de context waarin het informatiemodel gaat worden ingezet. 

Dit  hoofdstuk beschrijft daarom bondig met welke stakeholdersgroepen en bestaande registraties rekening moet worden gehouden.

## Bronhouders

**Bronhouderschap**: taken, bevoegdheden en verantwoordelijkheden

Het bronhouderschap betreft het beheer en de verantwoordelijkheid van de gegevens. Duidelijk moet zijn wie verantwoordelijk is voor de juistheid en actualiteit van de data, en wie welke bevoegdheden heeft binnen het bronhouderschap.

Partijen die gegevens van IBRO **inwinnen en/of bijhouden**
zijn onder meer:

-   Gemeenten. In eerste instantie is dit alleen de gemeente Rotterdam zelf. Het uitgangspunt van de IBRO is dat een gemeente enig bronhouder van de bronregistratie is en verantwoordelijk is voor de verwerking van mutaties op alle objecten binnen haar gemeentegrens.

Overige bronhouders van de geobasisregistraties (waterschappen, provincies, Rijkswaterstaat, Defensie, RVO en ProRail) en Kadaster zullen  in de rol van gegevensleverancier aan de IBRO bijdragen. 

<aside class="issue">Kadaster wordt in het programmaplan Mercator niet genoemd, maar is bronhouder van de BRT, die ook binnen scope van de SOR valt. </aside>

## Afnemers

Binnen het programma Mercator is gekozen voor een focus op beheer van de bron, niet op het gebruik van de IBRO-gegevens. 

Partijen die gegevens van IBRO **gebruiken** zijn onder meer:

-   binnengemeentelijke afnemers
-   afnemers die indirect via de landelijke voorzieningen van de betrokken basisregistraties de gegevens afnemen

## Beheerders 

Partijen die de **regelgeving, standaarden, of centrale voorzieningen** voor
IBRO gegevens beheren:

- het standaardisatie-instituut Geonovum, dat het informatiemodel van IBRO zal
opstellen en naar verwachting beheren en ook een cruciale rol zal vervullen bij de totstandkoming van
(draagvlak voor) dit informatiemodel, bijv. bij de inzet van landelijke consultaties.
- de gemeente Rotterdam, verantwoordelijk voor de voorzieningen. De IBRO voorziening is een nieuwe voorziening of geheel van voorzieningen voor de opslag van gegevens, het beheer van de bronregistratie en de levering van mutaties aan bestaande landelijke voorzieningen. 

Er is geen regelgeving die direct voortkomt uit het programma Mercator. 

## Bestaande registraties

De IBRO moet in lijn zijn met de bestaande juridische kaders en landelijke voorzieningen
van de BAG, BGT en WOZ.

Hieronder volgt een overzicht van de bestaande (basis)registraties waarin
gegevens die onderdeel van de IBRO gaan vormen, zijn geregistreerd:
- [Basisregistratie Grootschalige Topografie
(BGT)](https://www.geobasisregistraties.nl/basisregistraties/grootschalige-topografie)
- [Basisregistratie Adressen en Gebouwen](https://www.geobasisregistraties.nl/basisregistraties/adressen-en-gebouwen)
- [Basisregistratie Waarde Onroerende Zaken](https://www.geobasisregistraties.nl/basisregistraties/woz) voor wat betreft de geografische gegevens
- [Basisregistratie Topografie](https://www.geobasisregistraties.nl/basisregistraties/topografie) 
- [Basisregistratie Kadaster](https://www.geobasisregistraties.nl/basisregistraties/kadaster)
- Mogelijk ook het [Nationaal Wegenbestand (NWB)](https://www.nationaalwegenbestand.nl/)

<aside class="note">De basisregistratie Topografie wordt niet genoemd in het programmaplan van het programma Mercator, maar valt wel binnen de scope van de SOR (bijvoorbeeld Bebouwingskern en landgebruiksfuncties zoals Akkerland). Ditzelfde geldt voor de basisregistratie Kadaster wat betreft de bestuurlijke gebieden Rijk, Provincie, en Gemeente. </aside>
